# Data Classification

ตามมาตรฐาน ISO/IEC 27001:2013 (Information Security Management System: ISMS) นั้น ได้มีการกล่าวถึง Data Classification (A.8.2 Information Classification) ซึ่งจะกล่าวถึงการจัดลำดับชั้นความลับของข้อมูลในองค์กร โดยมีวัตถุประสงค์ เพื่อให้มั่นใจว่า ข้อมูลได้รับการป้องกันในระดับที่เหมาะสม สอดคล้องกับความสำคัญขององค์กร

ซึ่งในแต่ละองค์กร จะมีวิธีการจัดลำดับชั้นความลับที่แตกต่างกัน โดยขึ้นอยู่กับลักษณะขององค์กรนั้น ๆ 

# ตัวอย่างการทำ Data Classification

**ข้อมูลที่มีความลับที่สุด (Top Secret)**
    ข้อมูลสารสนเทศที่มีความสำคัญอย่างสูงต่อการดำเนินธุรกิจ และกำหนดให้เฉพาะผู้บริหาร หรือบางกลุ่มบุคคลที่ได้รับอนุญาตเท่านั้นที่สามารถเข้าถึง หรือใช้ข้อมูลสารสนเทศดังกล่าวได้ หากเปิดเผยทั้งหมดหรือบางส่วน หรือเข้าถึงโดยไม่ได้รับอนุญาต จะเกิดความเสียหายร้ายแรงที่สุดต่อบริษัท เช่น 
        - แผนกลยุทธ์ทางธุรกิจ การตลาด (ก่อนการประกาศอย่างเป็นทางการ)
        - ประมาณทางการเงิน (ก่อนการประกาศอย่างเป็นทางการ) 
        - ข้อมูลสารสนเทศที่มีความสำคัญอย่างสูงต่อการดำเนินธุรกิจและกำหนดให้เฉพาะผู้บริหาร หรือบางกลุ่มบุคคลที่ได้รับอนุญาตเท่านั้นที่สามารถเข้าถึง หรือใช้ข้อมูลสารสนเทศดังกล่าวได้ หากเปิดเผยทั้งหมดหรือบางส่วน หรือเข้าถึงโดยไม่ได้รับอนุญาต จะเกิดความเสียหายร้ายแรงที่สุดต่อบริษัท  
        - แผนกลยุทธ์ทางธุรกิจ การตลาด (ก่อนการประกาศอย่างเป็นทางการ)
        - ประมาณทางการเงิน (ก่อนการประกาศอย่างเป็นทางการ)
  
**ความลับมาก (Secret)**  
    ข้อมูลสารสนเทศที่มีความสำคัญต่อการดำเนินธุรกิจซึ่งหากเปิดเผยทั้งหมดหรือบางส่วน จะเกิดความเสียหายอย่างร้ายแรงแก่บริษัท เช่น 
        - ข้อมูลรหัสผ่านของผู้ดูแลระบบสูงสุด
        - Network Diagram แบบที่แสดง IP และชื่ออุปกรณ์ เป็นต้น

**ความลับ (Confidential)**
    ข้อมูลสารสนเทศที่มีความสำคัญต่อการดำเนินธุรกิจ และกำหนดให้บางกลุ่มบุคคลที่ได้รับอนุญาตเท่านั้นที่สามารถเข้าถึง หรือใช้ข้อมูลสารสนเทศดังกล่าวได้ หากเปิดเผยหรือเข้าถึงโดยไม่ได้รับอนุญาต อาจเกิดความเสียหายต่อธุรกิจ ทั้งด้านการเงิน ความก้าวหน้าทางธุรกิจ หรือชื่อเสียงและภาพลักษณ์ เช่น
        - ข้อมูลค่า Configuration ของอุปกรณ์
        - ข้อมูลรหัสผ่าน
        - ข้อมูลทางการเงินหรือการดำเนินงานของแผนก
    ทั้งนี้ หมายรวมถึงข้อมูลส่วนบุคคล เช่น ข้อมูลส่วนตัวของลูกค้า ข้อมูลส่วนตัวของพนักงาน เป็นต้น

**ใช้ภายใน (Internal Use Only)**

    ข้อมูลสารสนเทศที่อนุญาตให้ใช้ภายในแผนกหรือบริษัทเท่านั้น หากเปิดเผย หรือการเข้าถึงข้อมูลสารสนเทศในชั้นนี้ โดยไม่ได้รับอนุญาต อาจก่อให้เกิดผลกระทบต่อการปฏิบัติงานประจำวันของแผนกที่เกี่ยวข้อง แต่ไม่กระทบต่อการดำเนินธุรกิจ เช่น
    - เอกสารนโยบาย มาตรฐาน และแนวทางในการปฏิบัติงาน
    - บันทึกการปฏิบัติงานประจำวัน เป็นต้น

**เปิดเผยต่อบุคคลภายนอก (Public)**

    ข้อมูลสารสนเทศที่ไม่ได้กระทบอย่างมีนัยสำคัญต่อการดำเนินงาน และผู้บริหารอนุมัติให้เปิดเผยต่อสาธารณะได้ อย่างไรก็ตาม ข้อมูลในระดับชั้นนี้ ต้องได้รับการป้องกัน หรือควบคุมอย่างเหมาะสม เพื่อให้มั่นใจว่าข้อมูลสารสนเทศที่ถูกเปิดเผย มีความถูกต้องครบถ้วน เพื่อสร้างความเชื่อมั่นให้กับลูกค้า รวมทั้งรักษาภาพลักษณ์ และชื่อเสียง เช่น
    - รายงานประจำปี (หลังประกาศสู่ภายนอกแล้ว)
    - ข้อมูลบนเว็บไซต์ เป็นต้น





